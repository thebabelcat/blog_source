# 1991-1992 Catalogo wargames (verde)

Pagine: 167
Aziende: 133
Prezzo: L.10.000

## PREFAZIONE

PREFAZIONE

«Volevamo stupirvi con effetti speciali...» recita un noto slogan pubblicitario. Noi forse vi stupiremo per le dimensioni del cata-
logo che avete in mano, ma in realtà quello che più ci preme è di poter abbinare alla quantità anche la dovuta qualità. Ecco
allora che un giudizio complessivo potrete darlo solo alla fine della lettura di questo nostro lavoro, con il quale festeggiamo
i 10 anni di attività. Sulla quantità pensiamo non esistano dubbi. Possiamo dire, con un certo orgoglio, che da molti anni il
nostro catalogo, che è poi il nostro biglietto da visita e il nostro fiore all'occhiello, rappresenta la guida più completa esistente
in Italia. Lo usano davvero tutti, dai commercianti ai giocatori, dai redattori di riviste specializzate agli altri distributori. Tuttavia
non possiamo tacere, vanitosamente, su un dato che è emerso dopo vari viaggi negli Stati Uniti: nemmeno lì, cioè nella patria
di questi giochi, esiste un catalogo completo quanto il nostro! Ce ne siamo accorti quando abbiamo sentito ripetersi i compli-
menti dei leaders di tutte le case più prestigiose, dall’Avalon Hill alla TSR, dalla West End alla GDW.

Esistono numerosi listini molto aggiornati, ma nessun catalogo vi dice se un gioco dura 3 o 30 ore, quanto è grande la mappa,
il suo livello di complessità, se è giocabile in solitario..... | listini sono fredde sequenze di codici, titoli e prezzi, mentre questo
catalogo ha un’«anima». Con esso abbiamo voluto realizzare una guida all'acquisto, che possa essere utilizzata con praticità
tanto dai giocatori, che questi giochi consumano, quanto dai commercianti, che questi giochi vendono e devono conoscere.
Il catalogo assume quindi una connotazione un po’ diversa rispetto alle precedenti edizioni. Nato come catalogo di vendita
per corrispondenza e rivolto quindi direttamente al pubblico, esso si trasforma per restare al passo con la realtà e si propone
anche come un valido veicolo per i commercianti. E° un po’ come il nostro hobby, che dopo anni di costante ma ristretta
crescita a livello amatoriale, si ritrova ora ad assumere proporzioni più degne di nota e comincia ad occupare le pagine di
quotidiani e riviste.

Le cifre ed i fatti parlano chiaro. L’Editrice Giochi ha venduto fino ad ora 70.000 copie del Dungeons & Dragons basico (il
gioco sicuramente più conosciuto tra quelli presenti in questo catalogo); la distribuzione è iniziata meno di 5 anni fa, ma il
dato importante è che 30.000 copie sono state vendute soltanto nei primi 9 mesi del 1991! Una crescita di proporzioni davvero
notevoli. Vi sono poi le cifre che riguardano le conventions nazionali, che dal 1983 si celebrano ogni anno a settembre e
che ci hanno visti organizzare o sponsorizzare fino ad ora 5 raduni su 9: 220 partecipanti a Padova nel 1989, 508 a Verona
nel 1990 e oltre 850 a Modena quest'anno. Per l'edizione 1992, che si svolgerà presso il Palasport di Verona, è facile ipotizza-
re che verrà superato per la prima volta il ‘muro‘ dei 1000 partecipanti, cifra ragguardevole, soprattutto per l'Europa, se si
pensa che solo le 2 grandi conventions americane (Origins e la Gen-Con) sono in grado di superare alla grande questa cifra.
Vi è poi tutto un fermento di attività che testimonia il grande salto qualitativo e di quantità di questo hobby: edizioni italiane
di giochi prodotti negli USA o in Inghilterra, riviste e fanzine specializzate, tornei, circoli di appassionati che sorgono un po’
dovunque. Il mercato, ovviamente, si adegua ed ecco che alcune librerie e molti negozi di giochi iniziano a dedicare un intero
settore ai prodotti tipici di questo hobby: role-playing, giochi fantasy e di fantascienza, wargames, miniature, dadi.... Alcuni
negozi nascono proprio come punti vendita specializzati in questo settore e sono gestiti, inutile dirlo, da appassionati che
hanno deciso di cogliere il momento favorevole per mettere in campo la loro esperienza di giocatori e fare un investimento.
Nessuno si allontana, questo è un dato su cui riflettere, anche i commercianti di vedute meno aperte si arrendono alle conti-
nue richieste di giochi come Dungeons & Dragons, Talisman o Heroquest, che fanno la loro comparsa perfino nei grandi ma-
gazzini.

Il problema reale consiste nel fatto che questo piccolo mondo fatto di storia, fantasia ed avventura risulta come primo impatto
di difficile comprensione per coloro che erano abituati ai giochi tradizionali. Molti commercianti si sono trovati un po’ imprepa-
rati di fronte a questo fenomeno e in molti casi hanno dovuto arrangiarsi alla meglio, oppure affidarsi completamente e con
fiducia all'esperienza di qualche distributore. Ecco quindi che il nostro nuovo catalogo nasce con l'intenzione di colmare un
vuoto e di fornire un orientamento serio e che sia di aiuto a tutti coloro che operano nel settore, nessuno escluso.
Avevamo in fondo due sole scelte possibili: realizzare due cataloghi differenziati e cioè uno per gli appassionati e uno per
i commercianti, oppure tentare di portare a termine un lavoro che andasse bene per tutti. La prima ipotesi è stata scartata
per una serie di motivi che vanno al di là del maggiore investimento di denaro e di tempo che la produzione di due cataloghi
avrebbe richiesto. Il dubbio principale era questo: cosa avrebbe dovuto differenziare il contenuto dei 2 cataloghi, se si eccet-
tuano le modalità di acquisto ? Quali giochi avrebbero dovuto essere eliminati nel catalogo riservato ai commercianti per ren-
derlo di dimensioni meno inquietanti? Ormai il livello di specializzazione di molti negozi è tale da rendere assai sottile il filo
che divide i giochi destinati alla distribuzione da quelli che possono essere proposti solo ai giocatori più incalliti. Abbiamo
preferito elencare tutto quello che fa parte di questo hobby, lasciando a tutti la possibilità di contare su una consultazione
completa del materiale che il mercato propone. Per facilitare l’opera dei negozianti abbiamo pensato di contrassegnare con
simboli particolari i giochi che vanno per la maggiore e di fornire indicazioni specifiche quando ci pareva necessario (sono
precedute dal simbolo ‘$$$°).

Il catalogo si propone come guida ragionata all'acquisto ed abbandona certe venature polemiche che avevano caratterizzato
quello precedente, salvo laddove ci è sembrato strettamente necessario chiarire i motivi di talune nostre scelte. E parlando
di scelte occorre in questa sede confermare quello che è il nostro orientamento, per quanto riguarda la distribuzione e l’even-
tuale edizione di giochi. Noi ci proponiamo come distributori di giochi d'importazione, non come editori. Per il momento non
ci sentiamo preparati a scendere nel campo delle edizioni italiane di giochi stranieri, poichè la nostra struttura si è sviluppata
in una direzione un po’ diversa. Siamo praticamente gli unici a praticare in modo capillare la vendita per corrispondenza su
catalogo (abbiamo spedito più di 17.000 pacchi fino ad oggi!); gli addetti ai lavori sanno che nel 70 % dei casi siamo i primi
in Italia a ricevere le novità prodotte oltre oceano; infine possiamo affermare che più del 70 % delle traduzioni esistenti in
Italia sono state realizzate da noi (anche se qualcuno lavora di bianchetto e le spaccia per proprie...).

Tutto questo ci basta, almeno per ora. Noi apprezziamo sinceramente tutti coloro che si occupano della realizzazione di ver-
sioni italiane di giochi stranieri, a patto che il lavoro venga fatto con serietà: Talisman, Heroquest, D&D e Il Gioco di Ruolo
del Signore degli Anelli ci sono piaciuti, Il Richiamo di Chtulhu no. Questo encomiabile lavoro, che comporta investimenti
non indifferenti ed espone l’editore alle critiche appena sbaglia qualcosa, è da tenere in alta considerazione. E proprio per
questo preferiamo per il momento restare sul terreno che meglio conosciamo: importazioni, distribuzione, vendita per corri-
spondenza e traduzioni. Le traduzioni, appunto. Qualcuno ha avuto l’ardire di lamentarsi per il fatto che in Italia esistono
poche edizioni e molte traduzioni (la differenza è ovvia: le prime costituiscono vere e proprie versioni italiane del testo origina-
le, le seconde vengono fotocopiate e allegate al gioco). La lamentela, se espressa in termini generali, ci lascia indifferenti,
nel senso che noi non ci siamo mai proposti come editori di qualche cosa; se ci sono pochi giochi in versione italiana vuol
dire semplicemente che poca gente ha avuto voglia di investire del denaro in questo senso. Ma questa considerazione non
deve essere utilizzata subdolamente per giungere alla conclusione (palesemente non obiettiva) che le traduzioni sono prodot-
ti di serie ‘B' e devono pertanto essere trattate di conseguenza. Se non fosse per le nostre traduzioni, il 70 % dei giochi di
importazione che sono stati venduti a gente che non conosceva l'inglese sarebbero ancora sugli scaffali dei negozi! Ci rendia-
mo conto che un'edizione rende più popolari di una traduzione, ma è pur vero che a fronte di una dozzina di edizioni italiane
(distribuite quasi tutte negli ultimi 12 mesi) noi in 10 anni abbiamo realizzato oltré 250 traduzioni, che hanno consentito a
migliaia di giocatori di disputare partite che forse non sarebbero mai state giocate. Ed è anche pacifico che è del tutto utopisti-
co pensare che ogni gioco possa essere realizzato nella versione italiana. Chiediamo quindi a questi signori: preferite avere
sul mercato una dozzina di giochi nella loro scintillante versione italiana, con tanto di marchietto autorizzato e accontentarvi
solo di quelli ? Oppure, ragionando con onestà, pensate che il fatto che ci sia qualcuno che provvede a tradurre un’altra
trentina di titoli ogni anno (che altrimenti resterebbero in inglese) sia da considerare un contributo alla crescita dell’hobby?
E’ meglio un Twilight 2000 con traduzione allegata, o una versione italiana di Twilight 2000 annunciata da 4 anni e mai pubbli-
cata ? Noi siamo convinti che ai giocatori interessa che vengano tradotti il maggior numero possibile di giochi; se poi si tratta
di una versione stampata in tipografia, con copertina patinata, tanto meglio (e su questo è pacifico che siamo d'accordo an-
che noi). Il nostro contributo, quindi, consisterà ancora nelle traduzioni, anche se questo non ci farà ottenere lodi sperticate
sulle riviste del settore.

Chiarito questo aspetto sulla nostra ‘filosofia’ di mercato, che per altro potrebbe benissimo modificarsi qualora ritenessimo
di poter adeguare il nostro assetto organizzativo, ritorniamo brevemente al catalogo che avete in mano. La principale innova-
zione, per quanto riguarda i contenuti, consiste nell’introduzione degli elenchi di tutte le miniature fantasy, di fantascienza,
o storiche che sono prodotte dalla case più importanti. Per ovvi motivi di spazio era materialmente impossibile inserire anche
le illustrazioni delle miniature stesse, che comunque potrete avere richiedendo i cataloghi delle singole ditte. | nostri listini
servono come punto di riferimento e per dare un'idea di quello che il mercato offre. In particolare ci siamo dedicati a questo
stressante lavoro di elaborazione dei dati allo scopo di dare un po’ di ordine ad un settore che mette a dura prova la pazienza
di molte persone, sia giocatori che commercianti. Per il resto il catalogo mantiene il taglio espositivo di quelli precedenti, men-
tre la presentazione dei vari articoli è stata organizzata in modo di rendere più facile possibile la consultazione.

Ora il giudizio finale resta a voi lettori e vi preghiamo come sempre di esprimerlo attraverso il questionario che troverete in
queste pagine. Occorre ribadire che un catalogo non potrà mai essere aggiornato al 100 %, per il semplice fatto che i tempi
richiesti per la stampa e la spedizione del catalogo stesso lo rendono ‘vecchio’ di ben 25/35 giorni e questo lasso di tempo,
in un mercato che comprende migliaia di titoli, può provocare dei cambiamenti. Non c’è quindi da stupirsi se, quando leggere-
te queste righe, alcuni degli articoli indicati in questo catalogo saranno già usciti di produzione, o avranno già subito cambia-
menti di prezzo, come è scontato che altre novità, delle quali magari non si aveva notizia, avranno fatto nel frattempo la loro
comparsa sul mercato e saranno probabilmente già disponibili nel nostro magazzino. Questo è un limite al quale non si potrà
mai porre rimedio, almeno per ora (forse nel 2000 potremo stampare e inviare i cataloghi in tempo reale....).

Non ci resta che augurarvi buona lettura e darvi appuntamento agli aggiornamenti semestrali di questo catalogo, che sono
previsti per le seguenti date: maggio 1992, novembre 1992, maggio 1993. Tirate i vostri dadi e....buona fortuna!

NANDO FERRARI
PS: CONSIGLI PER LA CONCORRENZA:

poichè sappiamo che le nostre traduzioni sono soggette a ‘rielaborazioni’ artigianali e che il nostro catalogo viene spesso
usato da ditte o negozi che, non facendo parte del nostro circuito, si sentono in qualche mondo nostri concorrenti, al fine
di evitare la fatica di dovere rielaborare anche questo catalogo, o peggio ancora di doverlo tenere nascosto sotto il banco,
abbiamo realizzato uno speciale ‘kit di modifica che prevede: 1) rimozione del nostro logo e copertina ‘neutra‘; 2) possibilità
di inserire il nome di un’altra ditta (a china, pennarello, inchiostro, pastello, acquarello, matita, ecc.); 3) eliminazione di tutta
la parte introduttiva e dotazione di bollini autoadesivi per la rinumerazione delle pagine; 4) eliminazione del gioco Jena e di
tutti quei giochi per i quali abbiamo espresso commenti o pareri in contrasto con le vostre esigenze, con possibilità di sostitui-
re gli spazi vuoti nei seguenti modi: vignette umoristiche, disegnini di draghi, slogan pubblicitari, ecc. Con questo kit tutti
potranno avere il ‘loro’ catalogo specializzato e dimostrare che noi, in fondo, lo abbiamo solo copiato. Per dare un'aria più
veritiera all'opera e renderla compatibile con la filosofia di mercato della concorrenza è in preparazione un secondo kit, che
vi consentirà di avere tutti i prezzi del listino ribassati di 500/1000 lire. Consigliamo caldamente la prenotazione di questo
kit, con il quale potrete anche dimostrare che i nostri prezzi sono più elevati. Il pacco con il kit vi verrà inviato in forma anoni-
ma e senza alcuna dicitura sull’esterno.

